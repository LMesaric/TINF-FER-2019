Priložena Python skripta cyclic_code.py obavlja određene operacije nad proizvoljno zadanim cikličnim kodom.

Preduvjeti za mogućnost njenog pokretanja i ispravnog izvršavanja su:
1) verzija Pythona 3.6 ili novija
2) eventualni upgrade pip-a (Python Package Installer, dostupno na https://pip.pypa.io/en/stable/installing/#upgrading-pip)
3) biblioteka SymPy, verzija 1.5 ili novija (dostupna na https://www.sympy.org/en/index.html te https://pypi.org/project/sympy/)
4) biblioteka NumPy, verzija 1.18.0 ili novija (dostupna na https://numpy.org/ te https://pypi.org/project/numpy//)

Jednostavan način instaliranja biblioteka jest naredbom "pip install -r requirements.txt".
Nakon toga se skripta pokreće naredbom "python cyclic_code.py".

 
Uloga programa je da na temelju željenog broja bitova kodne riječi na izlazu kodera kanala (n), 
broja bitova poruke na njegovom ulazu (k) te simbolički zadanog generirajućeg polinoma (g(x)), računa i redom ispisuje:
1) generirajuću matricu (G) u standardnom obliku
2) matricu provjere pariteta (H) u standardnom obliku
3) polinom provjere pariteta (h(x))
te potom, na temelju korisnički zadanog slijeda bitova ulazne poruke (d), ispisuje rezultirajuću kodnu riječ (c) nastalu odabranim cikličnim kodom.

Nakon pokretanja skripte, program prvo zatraži upis vrijednosti za n ("n = "), a potom za k ("k = "), 
što korisnik ostvaruje upisom željenih pozitivnih brojeva iza znaka jednakosti te pritiskom tipke enter.
Ukoliko se za n ili k upišu cijeli brojevi manji ili jednaki 0, 
program će ga upozoriti da je unos pogrešan ispisom rečenice "'n' must be greater than 0" ili "'k' must be greater than 0", 
a ako se upiše decimalni broj, upozorit će ga ispisom rečenice "Please enter an integer", te zatražiti ponovni upis. 
Pri tome, n nužno mora biti veći od k, pa u slučaju odnosa k >= n program ispisuje 
"'k' must be less than [brojčana vrijednost od n]" te traži ponovni unos k.

Ukoliko su n i k dobro uneseni, program ispisuje "g(x) = " čime se traži unos generirajućeg polinoma u simboličkom obliku iza ispisanog znaka jednakosti.
Varijabla polinoma je "x", a potencije se mogu upisivati pomoću "**" ili pomoću "^".
Množenje varijable koeficijentom obavlja se znakom "*", pri čemu su primjerice izrazi "1*x^2" i "x^2" smatraju identičnima.
Program i ovdje može javiti neke greške te zatražiti ponovni upis:
1) ako se unesu koeficijenti različiti od 0 ili +1 ("All coefficients must be 0 or 1")
2) ako se unese znak za varijablu različit od "x" ("Too many variables")
3) ako se ne poštuje zadani format polinoma ili napravi pravopisna pogreška ("Invalid polynomial format")
4) ako je vodeći stupanj polinoma (najviša potencija varijable) različita od n-k ("Degree of polynomial must be exactly [brojčana vrijednost od n-k]")
5) ako je najniži stupanj polinoma različit od "+1", ili "1*x^0", ili 1*x**0 ("Trailing term must be 1")
6) ako polinom ne dijeli (bez ostatka) polinom x^n - 1 ("Polynomial must be a divisor of x^n - 1")

Ako je g(x) ispravno unesen, pritiskom tipke enter slijedi ispis matrice G i H u standardnim oblicima, te polinoma h(x) u simboličkom obliku, 
nakon čega ispisom retka "d = " program traži unos ulaznog slijeda od minimalno k bitova koji predstavljaju poruku. 
Ti bitovi unose se bez razmaka, a moguć je unos isključivo vrijednosti 0 i 1 (u suprotnom javlja se pogreška "Only characters '0' and '1' are allowed"). 
Ako je uneseno manje od k bitova, program javlja pogrešku "Message length must be at least [brojčana vrijednost od k]" - u oba slučaja traži se ponovan upis.
Ukoliko se unese više od k bitova, preostale bitove poslije k-tog program zanemaruje.
Iza "c = " ispisuje slijed bitova koji tvore kodnu riječ, nakon čega se izvođenje završava.

Korisnik može i sam prekinuti program prije kraja kombinacijom tipki Ctrl+C, čime se prije prekida javlja poruka "Exiting the program."

Primjerice, ispravan unos i ispis mogu izgledati ovako (korisnički unosi označeni su pod dvostrukim navodnicima koji se inače unutar programa ne upisuju):

n = "7"
k = "3"
g(x) = "x^4+x**3 + x^2+1"

G: 
[[1 0 0 1 1 1 0]
 [0 1 0 0 1 1 1]
 [0 0 1 1 1 0 1]]

H: 
[[1 0 1 1 0 0 0]
 [1 1 1 0 1 0 0]
 [1 1 0 0 0 1 0]
 [0 1 1 0 0 0 1]]

h(x) = x**3 + x**2 + 1

d = "110"
c = 1101001
